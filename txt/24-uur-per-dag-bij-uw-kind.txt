Is uw kind opgenomen op één van de kinderafdelingen? Dan is het fijn om dag en nacht bij uw kind te kunnen zijn. Dit noemen wij rooming-in. Dat maakt een spannende tijd wat makkelijker voor jullie allebei. En als u overdag niet zelf kunt komen, is er ruimte voor een andere, vertrouwde volwassene.Als u graag rooming-in wilt, kunt u dit laten weten aan de verpleegkundige. Dit kan op de dag van de opname in het ziekenhuis. De afdeling zorgt dan voor een bed en beddengoed bij uw kind op de kamer.Tijdens de rooming-in zorgt u samen met de verpleegkundigen voor uw kind. Als u niet de hele dag in het ziekenhuis kunt zijn, kunt u met de verpleegkundige afspreken welke zorg u graag zelf oppakt. Samen bekijken jullie wanneer u er kunt zijn en hoe u te bereiken bent.Bij een onderzoek mag u er altijd bij blijven. Krijgt uw kind een narcose voor een onderzoek of operatie? Dan mag u ook tijdens de start van de narcose erbij blijven. Na de operatie of het onderzoek gaat uw kind naar de uitslaapkamer om goed wakker te worden. Hier zien jullie elkaar weer.Ouders van kinderen die in het Brandwondercentrum liggen, kunnen in het speciale Kiwanis Huis logeren. Als er plek is, kunnen ook ouders van kinderen die op de kinderverpleegafdeling liggen hier overnachten. Zo bent u altijd dicht in de buurt. 