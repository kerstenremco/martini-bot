Voor het plannen van bezoek of het onderhouden van contact met het ziekenhuis, is het handig iemand aan te wijzen als contactpersoon. Deze contactpersoon kan (na afspraak met de patiënt) dagelijks telefonische inlichtingen over de situatie krijgen bij de afdelingsverpleegkundige, op de meeste afdelingen tussen 9.30 en 15.00 uur. Het ziekenhuis verstrekt alleen informatie als de patiënt daarvoor toestemming geeft.Websites als zorgsite, familienet en ziekenhuisplanner kunnen helpen de taken eenvoudig te verdelen onder familie, vrienden en buren, elkaar op de hoogte te houden of onderling het bezoek in te plannen. 