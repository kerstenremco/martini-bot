Voor uw bezoek of tijdens uw behandeling kunnen we u vragen om één of meer vragenlijsten digitaal in te vullen. De vragen die gesteld worden gaan bijvoorbeeld over uw klachten of over veranderingen in uw gezondheid tijdens de behandeling. U kunt thuis, in alle rust en op een voor u geschikt moment, de vragen beantwoorden. En als u wilt kunt u bijvoorbeeld iemand uit uw omgeving vragen mee te kijken. Hierdoor kunnen wij uw afspraak zo goed mogelijk voorbereiden of uw behandeling aanpassen.  De vragenlijst en uw antwoorden zijn beveiligd, zodat alleen u er bij kunt.U ontvangt een melding in uw mail als er een vragenlijst voor u klaarstaat in Mijn Martini. De ingevulde gegevens komen rechtstreeks in het elektronisch patiëntendossier terecht.  Het kan zijn dat we u voorafgaand uw afspraak vragen om een vragenlijst in te vullen. Bijvoorbeeld als voorbereiding op een afspraak of operatie in het ziekenhuis. Hierdoor kunnen wij de zorg goed afstemmen op uw kenmerken of klachten en u zo goed mogelijk begeleiden tijdens uw behandeling. Ook dragen de antwoorden soms bij aan wetenschappelijk onderzoek, bijvoorbeeld in Santeon-verband. Afzender mail Het systeem dat wij gebruiken voor de vragenlijst is QuestManager. De e-mail heeft als afzender: noreply@mzh.nl. U kunt controleren of u op de juiste website bent door te kijken in de balk met het webadres. Deze begint met: https://martiniziekenhuis.questmanager.nl. Geen gebruikersnaam en wachtwoord U heeft geen gebruikersnaam en wachtwoord nodig. Als u een tijdje niets invult, wordt de verbinding met de vragenlijst automatisch verbroken. Vragenlijst tussendoor opslaan Al uw antwoorden worden automatisch opgeslagen. Als u de link in uw mail weer opent, kunt u gewoon verder gaan met het beantwoorden de vragenlijst.Antwoorden wijzigenU kunt slechts een vraag terug klikken en alleen het antwoord van die vraag wijzigen. Eerder ingevulde vragen kunnen niet gewijzigd worden. Dit heeft te maken met privacy.Niet (volledig) ingevulde vragenlijstNeemt u in dat geval contact op met de polikliniek waar u onder behandeling bent. We willen graag weten waarom het niet is gelukt om de vragenlijst in te vullen. Uw ervaring gebruiken we om de vragenlijsten verder te verbeteren.Meerdere vragenlijstenHet kan zijn dat u meer vragenlijsten krijgt. Dit is afhankelijk van het type afspraak, de afdeling waar u naartoe gaat of de behandeling die u krijgt.VertrouwelijkDe antwoorden die u op de vragen geeft, worden vertrouwelijk behandeld. Dat betekent dat de antwoorden alleen gezien worden door uw behandelteam. Dragen uw antwoorden bij aan wetenschappelijk onderzoek? Dan worden uw antwoorden volledig anoniem gebruikt.