Veel patiënten hebben door hun ziekte of behandeling weinig eetlust, terwijl voeding juist kan bijdragen aan het fitter voelen en herstel. Daarom hebben wij daar tijdens uw ziekenhuisopname veel aandacht voor. Onze maaltijden en tussendoortjes bevatten extra energie en eiwitten. Ook serveren we veel groenten en fruit en voegen we minder suiker en zout aan het eten toe. Verder letten we op het tegen gaan van verspilling en maken we graag gebruik van producten uit de regio. En tot slot: we serveren onze maaltijden en tussendoortjes op een aantrekkelijke manier, zodat u met smaak en plezier eet. Dit kunt u verwachten tijden uw ziekenhuisopname:Samen eten met uw naaste?Dat kan! Uw naaste kan een lunch of warme maaltijd uit het Martini Restaurant halen en samen met u op de verpleegkamer eten. Vraag de voedingsassistent naar de mogelijkheden.Verblijft uw kind (tot 18 jaar) op één van onze afdelingen? Dan kunt u als ouder kosteloos mee-eten tijdens de avondmaaltijd. Meer weten over gezond eten en hoe het kan bijdragen aan uw herstel? Bekijk dan deze video.  U dient cookies te accepteren voordat we deze inhoud aan u kunnen laten zien Goed om te weten! In het Nationaal Preventieakkoord staat dat alle ziekenhuizen in 2025 een volledig gezond voedingsaanbod moeten hebben. Het Martini Ziekenhuis loopt hierin voorop. We bieden zowel patiënten als bezoekers en medewerkers een volledig gezond, aantrekkelijk en duurzaam voedingsaanbod. Verder werken we aan het terugbrengen van voedselverspilling van 25% naar maximaal 10%, streven we ernaar om 20% plantaardig voedsel aan te bieden en kopen we steeds meer in bij lokale leveranciers. Een mooi voorbeeld is Superkorn, het eiwitverrijkte brood dat Bakkerij Beukeveld in Groningen voor ons bakt. 