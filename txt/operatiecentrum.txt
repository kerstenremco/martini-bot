Operaties gebeuren in het Martini Operatiecentrum. Het centrum heeft 14 moderne operatiekamers, ook wel OK’s genoemd. In 2 operatiekamers is een endoscopie mogelijk. Voor kortdurende operaties en kleine ingrepen of pijnbehandelingen kunt u terecht bij het Operatief Dagcentrum. Ook is er in het Martini Operatiecentrum een holding en uitslaapkamer. Geplande operaties doen we van maandag tot en met vrijdag, van 8.00 tot 16.00 uur. Spoedoperaties doen we natuurlijk dag en nacht, 7 dagen in week.Vóór uw operatie gaat u met uw bed naar de holding. Daar maken we u klaar voor de operatie. Zo plaatsen we een infuus en meten we uw bloeddruk. Na de voorbereidingen brengt de anesthesiemedewerker u naar de operatiekamer. Daar maakt u kennis met het team dat u opereert. Dit zijn de chirurg, anesthesioloog en operatieassistenten.Voordat de operatie begint, controleren we alle gegevens van u nog een keer. Zoals uw naam, geboortedatum en het deel waaraan we u gaan opereren.Na de operatie gaat u naar de uitslaapkamer (recovery). Hoe lang u daar blijft, hangt af van de operatie en van hoe u zich voelt. Vanaf de uitslaapkamer nemen wij contact op met de persoon die u als contactpersoon heeft opgegeven. Op de uitslaapkamer mag u als u dat wilt naar eigen muziek luisteren. Bijvoorbeeld via uw telefoon of iPad. Als u stabiel bent, en het goed met u gaat, mag u terug naar de verpleegafdeling.In bijzondere gevallen mag de partner bij u blijven tot u onder narcose gaat. Dat overleggen en regelen we dan voor de operatie. Bij een natuurlijke keizersnede mag uw partner de hele operatie bij u zijn.