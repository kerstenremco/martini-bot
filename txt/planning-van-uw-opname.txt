Binnenkort wordt u opgenomen in het Martini Ziekenhuis. Samen met u is een datum voor uw ziekenhuisopname ingepland. Hierbij houden wij zoveel mogelijk rekening met uw persoonlijke wensen, zoals vakantieplannen. Ongeveer 10 dagen voor de opname ontvangt u per post bericht. De dag en tijd van opname staan dan definitief vast.Als u de opnamebrief heeft ontvangen, rekenen we op uw komst. We hebben een bed voor u gereserveerd. En als dat nodig is staan een operatiekamer en operatieteam voor u klaar. Het kan gebeuren dat u op de geplande opnamedag opeens toch Ã©cht niet naar het ziekenhuis kunt komen. We horen dat dan graag zo snel mogelijk van u. U kunt dan bellen met de afdeling Opnameplanning van de afdeling waar u voor komt.Wilt u iets laten weten aan de afdeling Opnameplanning? Of heeft u vragen over uw opname, uw operatie of het vooronderzoek? Neem dan contact op met de afdeling Opnameplanning via de onderstaande telefoonnummers of e-mailadressen. We horen het ook graag als uw adres of telefoonnummer (tijdelijk) verandert.