U heeft binnenkort een operatie of een onderzoek waarbij verdoving nodig is. Een paar weken daarvoor krijgt u twee keer een uitnodiging voor een telefonisch consult. U leest hier wat u kunt verwachten.Tijdens het preoperatief spreekuur bereiden we uw operatie of onderzoek zo goed mogelijk voor. U heeft telefonisch contact met de volgende personen:Het is noodzakelijk om vóór uw afspraak een digitale vragenlijst in te vullen. Deze 'preoperatieve vragenlijst' staat voor u klaar in het patiëntenportaal Mijn Martini. U ontvangt eerst een uitnodiging voor een telefonische afspraak met een apothekersassistent. De apothekersassistent bespreekt met u welke medicijnen u thuis gebruikt. Dat is belangrijk om te weten voor uw operatie of onderzoek. Vóór uw afspraak vragen we daarom een medicatieoverzicht op bij uw huisarts of apotheek. Vindt u dat niet goed, dan kunt u dat vóór uw afspraak doorgeven aan uw eigen apotheek of huisarts. Als alles klopt, zetten we de gegevens over uw medicijnen in uw medisch dossier (Elektronische Patiënten Dossier). Tijdens het tweede telefonische consult bespreekt de anesthesioloog of anesthesiemedewerker samen met u welke verdoving voor u het beste is. Een anesthesioloog is de specialist voor de verdoving. Dat kan een algehele narcose zijn of een plaatselijke verdoving. De anesthesioloog en anesthesiemedewerker werken veel met elkaar samen. U spreekt daarom een van beide tijdens het telefonisch consult. We willen graag een goed beeld krijgen van uw gezondheid. Daarom gaan we het met u hebben over:We bespreken  met u welke manier van verdoven het beste voor u is. Het is belangrijk dat u het daarmee eens bent. Daarom vragen we altijd uw toestemming. Alle informatie geven we door aan de anesthesioloog die er tijdens uw operatie of onderzoek bij is.Afhankelijk van uw ingreep heeft u tijdens dit consult ook een afspraak met een verpleegkundig diabetesspecialist, of met een consulent van Orthopedie, het Martini Borstcentrum of Maag- Darm- Leverziekten (MDL). Alles over de datum en tijd van uw operatie of onderzoek hoort u via de Opnameplanning.Tijdens dit tweede consult spreekt u ook de intakeverpleegkundige. U bespreekt alles wat belangrijk is voor en na uw opname in het ziekenhuis:Tijdens dit gesprek kunt u ook zelf al uw vragen stellen. Het is een goed idee om deze alvast op te schrijven. Zo vergeet u niets.Heeft u diabetes (suikerziekte)? Dan kunt u tijdens het preoperatief spreekuur ook telefonisch contact hebben met de verpleegkundig diabetesspecialist. U krijgt advies over uw medicijnen om uw bloedsuiker goed te regelen op de dag van de operatie. Houd uw diabetesdagboek, bloedglucosemeter en insuline-pen bij de hand tijdens het gesprek. 