Het Martini Ziekenhuis is goed bereikbaar met de fiets, het openbaar vervoer en de auto.Het bezoekadres is: Van Swietenplein 19728 NT GroningenPlattegrond parkerenPlattegrond ziekenhuisDe stad Groningen werkt aan een optimale bereikbaarheid, door de zuidelijke ringweg te vernieuwen. Dit project, Aanpak Ring Zuid, duurt naar verwachting tot 2024. Check hier uw reis voor vertrek, en ga op tijd van huis. Kijk voor meer informatie op groningenbereikbaar.nl of vananaarbeter.nl.Bent u verwezen naar de Spoedeisende Hulp of heeft u een afspraak op de Huisartsenspoedpost? Zet diegene dan af voor de Spoedingang (Van Swietenlaan 2b) en parkeer uw auto op de speciale spoedparkeerplaats schuin tegenover de Spoedingang.Ook als u tussen 22.00 tot 8.00 uur voor spoedmedicatie naar de Martini Apotheek komt, kunt u gebruikmaken van de spoedparkeerplaats. U krijgt tijdens uw bezoek kosteloos een uitrijkaart voor de parkeerplaats. Let op: bij oneigenlijk gebruik van dit parkeerterrein (geen spoed) betaalt u een verhoogd parkeertarief.Op het voorplein bij de hoofdingang kunt u uw fiets stallen in de ruime overdekte fietsenstalling. Deze heeft speciale stallingsplaatsen voor o.a. bromfietsen en oplaadpunten voor elektrische fietsen. Naast ingang West vindt u een kleinere overdekte fietsenstalling; ook daar zijn oplaadpunten.Diverse stads- en regiobuslijnen stoppen aan het Van Swietenplein voor de hoofdingang van het ziekenhuis. Bushalte: MartiniZKH Hoofdingang.Patiënten en bezoekers parkeren op het parkeerterrein schuin tegenover de hoofdingang (achter Certe). De ingang van het parkeerterrein bevindt zich aan de Van Swietenlaan (links naast het gebouw van Certe). De route wordt duidelijk aangegeven met borden. Bekijk hier de parkeertarieven.U kunt op drie manieren betalen:De parkeergarage (aan de overzijde van het parkeerterrein) is alleen toegankelijk voor medewerkers van het Martini Ziekenhuis.Het parkeerterrein beschikt over vier laadpalen voor elektrische auto's. Met uw eigen laadpas kunt u hiervan gebruikmaken.Heeft u een invalidenparkeerkaart, dan kunt u uw auto parkeren op één van de invalidenparkeerplaatsen op het parkeerterrein. De parkeerplekken vindt u aan het begin van het parkeerterrein en zijn makkelijk te herkennen aan de borden. Maandag tot en met vrijdag rijden pendelbussen tussen het parkeerterrein en de hoofdingang, dit is gratis. De gastdames/gastheren helpen u met het vervoer naar de afdeling.  Op het parkeerterrein staan rolstoelen. Heeft u vooraf vragen over bereikbaarheid of parkeren? Neem dan contact op met onze beveiligingsmedewerkers via tel. (050) 524 7777.