Wordt u binnenkort geopereerd in het Martini Ziekenhuis? Dan wilt u natuurlijk zo snel mogelijk herstellen na uw operatie, met zo weinig mogelijk complicaties. Hiervoor is het belangrijk dat uw conditie voor de operatie zo goed mogelijk is. U leest hier wat zelf kunt doen. Het gaat om doelen en adviezen om te gebruiken voor en na de operatie. Naast uw conditie en een gezonde leefstijl, is een snel herstel afhankelijk van de grootte van uw operatie.Het schema ‘Sneller herstellen na uw operatie’ is hiervoor handig geheugensteuntje:U kunt het schema hier downloaden als pdf. Hieronder vindt u een toelichting. ERAS is een afkorting van de Engelse woorden: Enhanced Recovery After Surgery. Dit betekent letterlijk: verbeterd herstel na operatie. De laatste jaren is er veel onderzoek gedaan naar de factoren die invloed hebben op het herstel na een operatie.Het Martini Ziekenhuis gebruikt de ERAS methode binnen de afdelingen Maag-darmchirurgie, Urologie, Longziekten en Gynaecologie. Bovenstaande informatie komt hieruit voort. Als bij uw operatie gewerkt wordt volgens de ERAS methode, bespreekt uw arts dit met u voorafgaand aan de operatie. ERAS is een succesvolle methode. Dat blijkt uit onderzoek: patiënten kunnen gemiddeld tweeënhalve dag eerder naar huis na een operatie, en we zien tot wel 25% minder complicaties.Als topklinisch ziekenhuis leidt het Martini Ziekenhuis andere ziekenhuizen in de Benelux op om ERAS op de juiste manier toe te passen. Ook hebben we een rol in het initiëren van wetenschappelijk onderzoek binnen de ERAS Society Nederland.Alle inspanningen rondom ERAS zijn in 2021 bekroond met een topklinische erkenning door de STZ. Een topklinische erkenning betekent dat er unieke zorg op hoog niveau geleverd wordt. Onze zorgprofessionals hebben veel kennis van deze behandeling.