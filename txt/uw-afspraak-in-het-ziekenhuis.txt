U heeft een verwijzing van uw huisarts voor een afspraak op een polikliniek. Die afspraak maken we altijd graag zo snel mogelijk voor u. Hoe snel u terecht kunt, hangt af van uw klachten en van wanneer de arts beschikbaar is. We proberen ook rekening te houden met een dag of tijd die u goed uitkomt.Voor het maken van een afspraak in ons ziekenhuis, kunt u contact opnemen met de afdeling waar u een afspraak wilt maken. Om u zo goed en snel mogelijk te kunnen helpen, vragen wij u de volgende gegevens bij de hand te hebben tijdens het gesprek:Nadat wij met u een afspraak hebben gemaakt, ontvangt u een afspraakbevestiging. Deze ontvangt u per e-mail of brief.E-mailWij communiceren steeds meer digitaal. De meeste afdelingen versturen uw afspraakbevestiging dan ook per e-mail. Houd er rekening mee dat e-mails van het Martini Ziekenhuis terecht kunnen komen bij ‘spam/junk/ongewenste mail’. Controleer deze map dus regelmatig. BriefIs het voor u niet mogelijk om de afspraakbevestiging per e-mail te krijgen? Dan kunt u dit aangeven bij uw zorgverlener en ontvangt u een brief. In de brief vindt u de informatie over uw afspraak. U vindt deze informatie ook in Mijn Martini. Onze poliklinieken plannen afspraken maximaal 8 weken vooruit. Zo kunnen we ervoor zorgen dat u zeker bent van uw afspraak. Dat betekent:Wanneer u de wachttijd te lang vindt, kunt u altijd contact met ons opnemen. Of u vraagt uw zorgverzekeraar om wachtlijstbemiddeling. Zij kunnen u daarbij helpen, zodat u mogelijk sneller terecht kunt.Zorgaanbieders, zoals ziekenhuizen, hebben samen met zorgverzekeraars afspraken gemaakt over wachttijden die redelijk zijn. Zo is de maximaal redelijke wachttijd voor een afspraak op de polikliniek 4 weken. Voor een behandeling is dit 7 weken.Wilt u uw afspraak wijzigen? Bel dan naar de afdeling waar u de afspraak heeft. Het wijzigen van een afspraak moet u minimaal 24 uur vóór de afspraak doen. Als u uw afspraak op tijd wijzigt, kunnen we nog een andere patiënt helpen. Kan uw afspraak helaas niet doorgaan? Geeft dit dan minimaal 24 uur vóór de afspraak aan ons door. Als u uw afspraak op tijd annuleert, kunnen we op dat tijdstip een andere patiënt helpen. Kijk hier voor de  contactgegevens per afdeling.  Het is verstandig om ruim voor uw afspraak alvast naar de receptie te gaan. Zo komt u op tijd bij uw afspraak. Neem een geldig legitimatiebewijs mee: rijbewijs, paspoort of identiteitsbewijs. Bent u al patiënt in het Martini Ziekenhuis? Dan kunt u uw gegevens zelf vast controleren in het patiëntenportaal Mijn Martini.We geven u graag een aantal tips om goed voorbereid naar uw afspraak te gaan:Samen met de arts beslist u wat er verder gaat gebeuren in het ziekenhuis. Hoe meer informatie u tijdens de afspraak krijgt, hoe beter. Bijvoorbeeld over wat met u aan de hand is. En welke behandelingen of onderzoeken mogelijk zijn. Ook is informatie over risico’s of bijwerkingen belangrijk voor u. Tijdens het gesprek met de arts kunt u natuurlijk om meer uitleg vragen. Bijvoorbeeld of een onderzoek of behandeling pijn doet. Of wat het resultaat van het onderzoek kan zijn. En wat u na de behandeling of het onderzoek kunt voelen. Als patiënt beslist u zélf of u het onderzoek of de behandeling wilt krijgen. Belangrijk is dat de arts u goede informatie geeft. Maar ook alle informatie die u aan de arts geeft is belangrijk. Alleen dan kunt u samen nadenken over de beste beslissing.Met de informatie op onze website helpen we u graag bij uw keuze. Ook kunnen we u in contact brengen met patiëntenverenigingen. Als u een beslissing neemt, laat u dat weten aan uw arts. Twijfelt u daarna toch? Dan kunt u altijd nog iets anders besluiten voordat uw behandeling start.