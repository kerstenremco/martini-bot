U komt binnenkort naar het Martini Ziekenhuis om opgenomen te worden. Hier leest u hoe u zich kunt voorbereiden en wat u moet weten. Voor een onderzoek of behandeling in dagbehandeling blijft u 1 dag. Dit heet een dagopname. U kunt dan aan het eind van de dag weer naar huis. Voor een gewone opname blijft u aantal dagen in het ziekenhuis.Kunt u echt niet komen op de dag dat uw opname gepland staat? Laat dit dan zo snel mogelijk weten aan de Opnameplanning. Als we dit op tijd weten, kunnen we een andere patiënt die wacht op zorg dan helpen.Zijn uw gegevens zoals uw adres of telefoonnummer veranderd? Geef dit dan ook door aan de Opnameplanning.Als u zich thuis vast voorbereidt op uw opname, helpt dit om de opname zo goed mogelijk te laten verlopen. Daarbij is een aantal zaken belangrijk:Heeft u vóór de ziekenhuisopname het telefonisch preoperatief spreekuur gehad? Dan staan de gegevens over de medicijnen die u gebruikt al in uw medisch dossier. Veranderen de medicijnen of de hoeveelheid die u gebruikt nog na het preoperatief spreekuur? Neem dan altijd contact op met de ziekenhuisapotheek om dit door te geven. U kunt hiervoor bellen naar het telefoonnummer (050) 524 6929.Tijdens het preoperatief spreekuur hebben we met u besproken of u nuchter moet zijn op de dag van opname. Nuchter zijn betekent dat uw maag, en soms ook uw darmen, leeg moeten zijn. In de brief met de informatie over uw opname, staat wat dit voor u betekent. Heeft u hier nog vragen over? Dan kunt u contact opnemen met de polikliniek Anesthesiologie via (050) 524 5451.Voor een operatie is het belangrijk dat u stopt met roken. Niet alleen op de dag zelf, natuurlijk. In het Martini Ziekenhuis mag u niet roken. Ook na uw operatie helpt stoppen met roken om sneller te herstellen. Als u rookt, geneest de operatiewond namelijk minder goed. U heeft meer kans op een ontsteking. Ook hebben rokers tijdens en na de narcose meer kans op longproblemen. Wist u dat uw lichaam al na 24 uur zonder sigaret de eerste gezonde effecten merkt? We begrijpen dat stoppen niet altijd makkelijk is. We helpen u graag hierbij als dat nodig is. Voor begeleiding kunt u daarom terecht bij onze Rookstoppoli.Slapen tijdens een ziekenhuisopname kan een uitdaging zijn. U bent misschien ziek of net geopereerd, bent in een vreemde omgeving, hoort andere geluiden en heeft te maken met ziekenhuismedewerkers die in en uit lopen. Hoewel we deze ongemakken nooit helemaal weg kunnen nemen, kunnen we u wel helpen beter te slapen. Dat hoeft niet altijd met slaapmedicatie te zijn. Het Slaapcentrum en de afdeling Medische Psychologie van het Martini Ziekenhuis hebben een animatie ontwikkeld, waarin deze tips worden uitgelegd:U dient cookies te accepteren voordat we deze inhoud aan u kunnen laten zienHeeft u zorg nodig als u na de opname weer thuis bent? Het is belangrijk dat u deze zorg nu alvast regelt. Ons Transferpunt geeft u alle informatie die u nodig heeft. Ook kunnen zij helpen met het regelen ervan.Voor uw herstel is het belangrijk om voor, tijdens en na uw verblijf in het ziekenhuis in beweging te blijven. In de video Beter uit Bed krijgt u daarvoor tips. Twijfelt u over wat haalbaar is in uw situatie, overleg dan altijd met uw behandelend arts.U dient cookies te accepteren voordat we deze inhoud aan u kunnen laten zienWordt u opgenomen via de Opname Lounge? Dan gelden er andere afspraken over wat u kunt meenemen naar het ziekenhuis. Bekijk alle informatie op de pagina 'Opname via de Opname Lounge'. Als u via de verpleegafdeling wordt opgenomen, neemt u het volgende mee:TIP: Neem geen grote geldbedragen, sieraden of andere waardevolle spullen mee naar het ziekenhuis. Het Martini Ziekenhuis is niet verantwoordelijk voor diefstal of het kwijtraken van uw spullen.Vroeger was het normaal om vóór de operatie de plek te scheren waar u geopereerd wordt. Uit onderzoek blijkt dat scheren of ontharen het risico op ontstekingen groter maakt. In het Martini Ziekenhuis doen we dat daarom niet meer standaard voor de operatie.Het is belangrijk om het risico op ontstekingen zo klein mogelijk te houden. We vragen u om de huid rond de operatieplek minimaal één week voor de operatie niet meer te scheren of ontharen. Soms bepaalt de chirurg om operatie technische redenen dat we u wél moeten ontharen. Dit doet de verpleegkundige op de afdeling dan kort voor de operatie.Als u naar het ziekenhuis komt voor uw opname, kunt u zich melden bij de receptie in de centrale hal. Wij vragen naar uw identiteitsbewijs. De medewerker van de receptie wijst u daarna de weg naar de afdeling waar wij u verwachten. Op de afdeling wacht een verpleegkundige u op en helpt u verder.Als u goed genoeg bent hersteld van uw operatie, ontslaan wij u uit het ziekenhuis. U mag weer naar huis. Tijdens het preoperatief spreekuur hebben we met u besproken hoe u het beste naar huis kan gaan. Het kan zijn dat u een taxi of ambulance nodig heeft. Het is verstandig om dan vooraf alvast bij uw zorgverzekeraar te informeren naar de vergoeding. Als u bent geopereerd, mag u de eerste 24 uur na de operatie niet alleen thuis zijn. Het is daarom goed om voor uw opname al hulp van iemand in uw omgeving te vragen.Als u ziek bent of herstellende van een operatie, is het belangrijk dat u voldoende eiwitten binnenkrijgt. In deze video vindt u uitleg over hoe eiwitten u helpen bij uw herstel en hoe u voldoende eiwitten kunt eten en drinken.U dient cookies te accepteren voordat we deze inhoud aan u kunnen laten zien